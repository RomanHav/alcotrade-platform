# Новини

Дана частина дозволяє управляти усіма інформаційними подіями компанії. Вона складається з двох сторінок: **«Новини»** та **«Робота з новиною»**.

Сторінка **«Новини»** відображає таблицю зі списком усіх новин. У таблиці містяться основні дані: картинка, заголовок, дата публікації, статус, а також доступні дії — редагування чи видалення. Додатково доступні кнопка «Додати новину» та поле пошуку, які дозволяють швидко створювати або знаходити потрібний матеріал. При натисканні кнопки «Редагувати» чи «Додати новину» відбувається перехід на сторінку **«Робота з новиною»**.

Додатково на сторінці доступні фільтри та сортування.

Фільтрація дозволяє обмежити список новин за вибраними параметрами. Ви можете застосувати фільтр за назвою новини, за датою або за її статусом (активна / чорновик). Для кожного фільтра доступне поле для введення ключового слова чи вибору значення. За потреби можна комбінувати кілька фільтрів одночасно, використовуючи кнопку «Додати ще». Для швидкого очищення результатів є кнопка «Очистити», а для підтвердження — «Застосувати».

Сортування допомагає змінювати порядок відображення новин у таблиці. Ви можете обрати один із доступних варіантів: від А до Я, від Я до А, за статусом, за останніми оновленнями, за останньою доданою новиною або за датою. Після вибору потрібного варіанту достатньо натиснути кнопку «Застосувати», і таблиця оновиться відповідно до обраних критеріїв.

Сторінка **«Робота з новиною»** складається з двох секцій: «Інформація про новину» та «Вигляд у пошуковій системі». Для взаємодії передбачені кнопки «Попередній перегляд», «Збереження» та «Відміна», які дозволяють перевіряти, зберігати або скасовувати внесені зміни.

У секції **«Інформація про новину»** можна додати або змінити базові дані: статус (активна чи чорновик), дату публікації (через календар), заголовок і опис новини. Також є можливість прикріпити одне або кілька зображень для візуального оформлення матеріалу.

Секція **«Вигляд у пошуковій системі»** відповідає за SEO-налаштування. За замовчуванням система формує meta-заголовок і meta-опис на основі полів «Заголовок новини» та «Опис новини». Однак користувач має можливість редагувати ці дані й змінювати посилання (URL). Це забезпечує коректне відображення новини у пошукових системах і дозволяє підвищити її видимість.