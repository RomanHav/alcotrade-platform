# Продукти

Дана частина дозволяє зручно керувати усім асортиментом  продукції. Вона складається з двох сторінок: **«Продукти»** та **«Робота з продуктом»**.

На сторінці **«Продукти»** відображається список усіх товарів у вигляді таблиці. У ній можна побачити основні дані: картинку, назву, статус, бренд, а також швидкі дії — редагування чи видалення (слід поставити позначку на потрібній позиції у полі "Обрати"). Для зручності додані кнопка «Додати продукт» та поле пошуку. Це дозволяє швидко знаходити потрібний товар, а також додавати нові позиції. Якщо ви натискаєте «Редагувати» або «Додати продукт», система автоматично переводить вас на сторінку **«Робота з продуктом»**.

Додатково на сторінці доступні **фільтри** та **сортування**.

Фільтрація дозволяє обмежити список продуктів за вибраними параметрами. Ви можете фільтрувати товари за назвою продукту, брендом або статусом (активний / чорновик). Для кожного фільтру доступне поле для введення ключового слова чи вибору значення. Також можна комбінувати кілька фільтрів одночасно, використовуючи кнопку «Додати ще». Для швидкого очищення результатів є кнопка «Очистити», а для підтвердження — «Застосувати».

Сортування допомагає змінювати порядок відображення товарів у таблиці. Ви можете обрати один із доступних варіантів: від А до Я, від Я до А, за брендом, за статусом, за останніми оновленнями або за останніми доданими товарами. Після вибору потрібного варіанту натискається кнопка «Застосувати», і таблиця оновлюється відповідно до вибраних критеріїв.

На сторінці **«Робота з продуктом»** ви можете змінювати детальну інформацію про товар. Вона складається з трьох секцій.

Перша — **«Інформація про продукт»**. Тут ви вказуєте статус товару (активний або чорновик), обираєте бренд зі списку, додаєте назву та опис. Є можливість прикріпити зображення — як одне, так і кілька. Ця секція відповідає за базову інформацію, яка буде відображатися у вашому магазині.

Друга секція — **«Варіанти продукту»**. Вона потрібна, якщо ваш товар має кілька варіантів, наприклад різні об’єми (1 л, 2 л, 10 л) або різну міцність (40%, 50%). Спершу ви створюєте властивість, а потім додаєте до неї значення. Крім цього, до кожного варіанту можна прикріпити власне фото. Це допоможе клієнтам легко орієнтуватися серед варіантів одного й того ж товару.

Третя секція — **«Вигляд у пошуковій системі»**. Тут ви керуєте SEO-налаштуваннями: meta-заголовком, meta-описом та посиланням (URL). За замовчуванням ці дані формуються автоматично з назви та опису продукту, але ви можете їх змінювати. Це дозволяє оптимізувати товар для пошукових систем і зробити його більш помітним для покупців.

На сторінці доступні кнопки «Попередній перегляд», «Збереження» та «Відміна». Вони допомагають швидко перевірити, зберегти або скасувати зміни.